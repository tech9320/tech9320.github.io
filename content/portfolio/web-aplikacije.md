---
title: "Web Aplikacije"
date: 2022-06-29T15:55:44+06:00
type: portfolio
image: "images/projects/web-apps.png"
category: []
project_images: ["images/projects/web-apps.png"]
---

**Web aplikacije** predstavljaju interakciju korisnika sa proizvodom, stvarajući sa jedne strane **vrednosti** za kompaniju a sa druge strane **zadovoljstvo** korisnika pruženom uslugom. Način izrade aplikacije i izazvana osećanja korisnika je ono što pojedinca ili kompaniju izdvaja od ostatka konkurencije. 
Tehnologija napreduje, i sredstva preko kojih se dolazi do novih klijenata se menjaju, ali i pored svega toga, web aplikacije dobijaju sve više na značaju i njihov uticaj u svim sferama života postaje sve veći.

Naš tim je u svakom trenutku spreman da Vam pomogne da realizujete Vaše ideje - bilo da je u pitanju kreiranje potpuno novih web aplikacija ili poboljšanje postojećih. 
Ono što odlikuje naš rad je **brzina** i **fleksibilnost** - spremni smo da odradimo aplikaciju po već postojećem dizajnu, ali i da kreiramo idealan korisnički interfejs, koji na najbolji način oslikava Vaše ideje. Naš cilj jeste Vaše zadovoljstvo kao i zadovoljstvo svih korisnika aplikacije!

#### Tehnologije

Tehnologija za izradu frontend dela web aplikacija koju najviše preferiramo je **Angular**. U pitanju je jedan od najpoznatijih JavaScript frejmvorka današnjice. Glavne prednosti korišćenja Angular-a su, pre svega, svestranost i mogućnost kombinovanja poslovne logike i elemenata korisničkog interfejsa, nudeći različite funkcije za optimizaciju i ubrzanje. Na taj način obezbedjen je visok kvalitet kreiranih aplikacija.
Pored Angular-a, frejmvork koji takodje koristimo za razvijanje je i **React**, frejmvork koji karakteriše brzina, skalabilnost i jednostavnost pri korišćenju.   

Za razvijanje backend dela koristimo serversku implementaciju Javascript-a, Node.js, odnosno njegove frejmvorke **Express.js** i **Nest.js**. Na taj način je stvorena arhitektura koja omogućava kreiranje aplikacija koje podržavaju najrazličitije zahteve, koje se mogu lako testirati, koje su skalabilne i veoma pogodne za održavanje.

Naravno, ukoliko se klijentski zahtevi ne uklapaju u navedene okvire, spremni smo da upotrebimo alternativu za koju smatramo da će najbolje ispuniti očekivanja koja su postavljena pred nas. Kao najbolju alternativu bismo izdvojili ono što se u programerskim krugovima naziva vanila JavaScript, a obuhvata tri osnovne tehnologije za razvoj stvari na internetu - HTML, CSS i JavaScript.

Opcije su mnoge, i sve je moguće ukoliko su obe strane spremne za dogovor i saradnju!

#### Način rada

Tech 9320 je tim - i ceo rad se zasniva na timskom duhu i međusobnoj saradnji i podršci. Koraci izrade sajta su jednostavni, korišćenjem **agilnih** metoda razvoja softvera.

1. Planiranje

Obuhvata dizajniranje korisničkog interfejsa u skladu sa zahtevima klijenta, primenom **UI-UX** dizajna, kao i sveopšti plan rada, prilagođen roku koji je postavljen od strane klijenta.

2. Razvoj

Klasičan programerski deo, koji se sastoji od kreiranja jasnog i održivog koda, poštujući standarde u razvoju i uvek u koraku sa najnovijim rešenjima. 
Zadaci su jasno podeljeni u celine, i svaki član tima je odgovaran i za svoje, i za tuđe delove kako bi se izbegli problemi i obezbedile optimalne performanse proizvoda. 
Cilj nam je da proizvod koji isporučimo bude na najvišem nivou koji će zadovoljiti čak i najstrožije klijente.

3. Testiranje

Pre nego što damo zeleno svetlo i isporučimo proizvod, potrebno je izvršiti testiranje čitavog sistema - da li sve funkcioniše onako kao je zamišljeno i **u skladu sa zahtevima**. Kroz ceo proces razvoja i testiranja, kontakt sa klijentima je konstantan, zato što nam je veoma bitno da znamo šta mislite u svakom trenutku izrade.

4. Finalne postavke

Web aplikacija je spremna za **lansiranje** i prve korisnike. Buduće održavanje, unapredjivanje i izmene će se vršiti u dogovoru sa Vama.

#### Cena

Cena je uvek - po dogovoru. U zavisnosti od veličine projekta, roka, namene aplikacije, i mnogih drugih sitnih stavki, cena će rasti ili padati. 
Dogovor kuću gradi, pa zašto ne bi mogao da izgradi i vrhunsku web aplikaciju!